---
layout: single
title: Blomkålscurry med kikærter
author: Henrik
date: 2020-09-23T11:39:33.000+00:00
categories:
- Aftensmad
- Vegetar
- Opskrifter
permalink: "/Blomkaalscurry/"
excerpt: 'Denne lækre blomkålscurry med bagte kikærter til, er en dejlig vegetarret
  der er smagfuld og mættende. '
teaser: "/assets/images/posts/henrik/broed.jpg"
header:
  teaser: "/assets/images/uploads/blomkaalscurry-teaser.jpg"
  overlay_image: "/assets/images/uploads/blomkaalscurry-header.jpg"
  overlay_filter: 0.2
  actions:
  - label: Direkte til opskriften
    url: "/Blomkaalscurry/#opskrift"
gallery1:
- url: "/assets/images/posts/henrik/merebroed.jpg"
  image_path: "/assets/images/posts/henrik/merebroed.jpg"
  alt: Et billede af et brød
- url: "/assets/images/posts/henrik/kokkenbord.jpg"
  image_path: "/assets/images/posts/henrik/kokkenbord.jpg"
  alt: Brød på køkkenbord
- url: "/assets/images/posts/henrik/snurre.jpg"
  image_path: "/assets/images/posts/henrik/snurre.jpg"
  alt: Fog in the trees
- url: "/assets/images/posts/henrik/snurre.jpg"
  image_path: "/assets/images/posts/henrik/snurre.jpg"
  alt: Snurre i massevis

---
Jeg vil starte denne opskrift med en lille disclaimer: Denne opskrift ligger sig meget op af en af [feminas opskrifter](https://www.femina.dk/mad/hovedretter/blomkaalskarry-med-sproede-kikaerter). Men ud over at jeg har ændret et par ingredienser og nogle mængde, som det jo er rart at huske fra gang til gang, bliver jeg simpelt nød til at genskrive fremgangsmåden, for at kunne følge opskriften. Når jeg skriver en opskrift, går jeg meget op i at de læses sådan som arbejdsflowet i køkkenet er.  Derfor irriterer det mig også ret meget når jeg laver mad efter opskrifter der ikke er skrevet ordentligt. Faktisk kom den allerførste idé til at starte en madblog, da min hustru efter en frustreret ulvetimen, med lige netop denne opskrift sagde: "Hvorfor skriver du ikke bare dine egne opskrifter?"

## Feminas blomkålscurry

Jeg har det generelt svært med mange af Feminas opskrifter. Forstå mig ret, deres retter er virkeligt gode, men deres måde at skrive dem på og layoutet, hvor der er en reklame mellem ingredienserne og fremgangsmåden er fuldstændigt forfærdeligt. Nu følger en lidt rablende forklaring af præcis hvad der er galt med den oprindelige version af opskriften.

Hvordan læser du en opskrift? Jeg sætter mig gerne ned dagen før, læser opskriften igennem og visualisere  ingrediensernes vej ned ind i retten og det samlede arbejdsflow fra start til slut. På den måde er der ingen overraskelser og så er der man til tiden. Okay nej... selvfølgeligt gør jeg ikke det! Jeg går i gang fra toppen, helst lidt for sent og prøver at holde styr på min søn, samtidigt med jeg konstant scroller mellem ingredienslisten og instruktionerne på min telefon og prøver at undgå reklamerne placeret midt i opskriften. Så løber jeg totalt forvirret rundt op prøver at finde hoved og hale i hvad det egentligt er jeg laver. Det er lige indtil retten næsten er færdig og jeg kommer i tanke om at jeg skulle have sat de brune ris over for en halv time siden (det skal opskriften ikke have skylden for, det er bare mig :neutral_face: :blush:). Når maden så er færdig en halv time efter spisetid, så er jeg fuldstændig blæst i hovedet og en lille smule sur på hvem end der har lavet den opskrift.

![](/assets/images/uploads/blomkaalscurry-teaser.jpg)

Min pointe er at det er forfatteren til opskriften der skal gøre det forarbejde og holde madlaveren i hånden hele vejen igennem. Det er præcis det modsatte Feminas forfatter gør i blomkålcurry. Prøv bare at se hvordan selve curryen er beskrevet i en lang paragraf med masser af trin der bare går ud i et... suk! Det går måske meget fint, lige indtil man er begyndt at stege krydderierne og man så ser, at man skal plukke bladene af korianderplanten og så hakke stilkene. Klemt inde mellem "tilsæt salt og peber" og "hæld kokosmælk" står altså lige rettens mest tidskrævende trin - Så knækker filmen for mig!

Nu er det heldigvis sådan, at copyright til en opskrift ikke ligger i ingredienslisten (som jeg egentligt også har ændret en del på når jeg nu tænker over det) eller det generelle koncept, men i beskrivelsen af fremgangsmåden, så her følger min meget mere udførlige og  forhåbentligt bedre beskrivelse af, hvordan man laver en blomkålscurry med kikærter! :grin:

Velbekomme!

\- Henrik

{% include opskrift.html author="henrik" category="aftensmad" opskrift="blomkaalscurry" %}